# "Stip-sommen" a.k.a. "Vlek-sommen"

(en het begin van *algebra*)

Voorbeelden:

$$25+\boxed{\color{white}\Large XXX \strut} = 50$$

$$14+  ~.~  = 35$$


In plaats van een "vlek" (box op de computer pagina, zoals in het eerste voorbeeld boven) of "stip" (tweede voorbeeld hierboven) kunnen
we ook een letter uit het alfabet gebruiken.

>
> Om verwarring te voorkomen gebruiken we de letters $i$, $j$ en $o$ ("ooh") *niet*. Bij schrijven met de hand is $i$ te makkelijk 
> te verwarren met $1$ (één), terwijl $o$ makkelijk verward wordt met $0$ (nul). Daarnaast zul je later ontdekken dat $j$ en $i$
> veelvuldig worden toegepast in de wiskunde (en electrotechniek en andere wetenschappen) om zogeheten "imaginaire getallen" 
> aan te duiden.
>
> Geen nood, van de 26 letters, hebben we er zo toch nog mooi $26-3=23$ letters over om te gebruiken. Gebruiken we geen $x$ (vergelijk 
> met het (lagere school) $\times$ teken voor vermenigvuldigen en laten we ook $z$ niet meedoen, omdat in (meer of minder slordig) 
> handschrift verdacht veel op het cijfer $2$ (twee) gaat lijken en *droppen* we $l$ omdat dat op een $i$ lijkt op veel computer-schermen
> (vergelijk `i` met `l`), dan blijven er nog $23-3=20$  keuze-mogelijkheden over:
>
> $$ a b c d e f g h k m n p q r s t u v w y $$
>

Gebruiken we een *letter* om een **nog onbekend getal** aan te duiden, dan zien de eerdere voorbeelden er bijvoorbeeld zo uit 
(elk onbekend getal geven we een eigen letter om aan te geven dat de getallen die op die plek(ken) horen te staan, niet gegarandeerd
allemaal dezelfde waarde zullen hebben):

$$25+a=50$$
$$14+b=35$$

Dit is eigenlijk het begin van werken met *algebra*: alles wat je **nog niet weet** krijgt een letter en dan ga je rekenen 
(en redeneren oftewel nadenken over).

> Merk op dat in de voorbeelden hieronder we nogal laks zijn met het gebruik van *verschillende* letters: twee sommen gebruiken allebei 
> de letter $a$ terwijl het antwoord wat $a$ *is* in die twee sommen volstrekt wat anders is. Bij rijtjes met sommen, die 
> "onderling onafhankelijk" zijn, zien we dit soort laksheid wel vaker. De regel "gebruik een letter voor elk ander (nog onbekend) getal" 
> wordt normaal gesproken alleen *binnen één som aangehouden. Jawel, later zul je ontdekken dat er meerdere "onbekende waarden" 
> in één opgave ("som") kunnen zitten.

```sum
25 + a = 312 => a = \boxed{\color{white}\Large XXX \strut}
133 + a = 200 => a = \boxed{\color{white}\Large XXX \strut}
571 + x = 1281 => x = \boxed{\color{white}\Large XXX \strut}
300 - b = 196 => b = \boxed{\color{white}\Large XXX \strut}
```

Met het gebruik van letters in sommen kun je redeneren over het te verrichten rekenwerk. Dat soort sommen noemen we ook wel "formules".

Voorbeeld:

Een boer heeft een weiland. 

{afbeelding; weiland 13x25m}

Hij wil rondom schrikdraad spannen (geen hek) en wil weten hoeveel hij kopen moet: Als hij rondom het weiland één (1) draad spant 
is dus 1 maal **de omtrek** van het rechthoekige weiland nodig aan lengte: $13+25+13+25=13+13+25+25=2 * 13 + 2 * 25=26+50=76$ meter
schrikdraad.

Algemeen geldt voor een rechthoek:

{afbeelding: rechthoek met breedte a en hoogte b}

$$
\begin{align}
{omtrek}_{rechthoek} &= a+b+a+b \\
&= 2a + 2b \\
&= 2 \times {breedte} + 2 \times {hoogte}
\end{align}
$$

Q: Geldt voor *alle* rechthoeken, ongeacht hoe groot ze zijn?

A: Ja, want we hebben bovenstaande *formule* voor de omtrek van een rechthoek beredeneerd ("uitgerekend") met gebruik van *letters* 
   i.p.v. (voorbeeld-)getallen: aangezien de letters beide een nog onbepaalde waarde representeren (~ voorstellen) is onze formule
   inzetbaar voor elke waarde die we aan die letters geven.
   
Q: Wat is "dus" de omtrek van een weiland van 250 bij 144 meter?

A: letters in de formule invullen levert op:

   $$
   \begin{align}
   2 \times 250\text{m} \, +2 \times 144\text{m} \, &= \\
   2 \times 250  \quad   + 2 \times 144 \quad  &= 788 \\
   &= 788\text{m}
   \end{align}
   $$
   
   We komen dus op een omtrek van 788m uit.
   
   > Nu we deze **formule voor de omtrek van een rechthoek** hebben, kunnen we ook snel de omtrek van het weiland uit de
   > voorbeeld-opgave hierboven uitrekenen: voor een weiland van 13 bij 25 meter is de omtrek
   > $2*13+2*25=26+50=76$ oftewel: de boer zal 76 meter schrikdraad moeten kopen. Dat hadden we al uitgerekend in het voorbeeld
   > hierboven; nu hoeven we niet meer langs het weiland te lopen om de omtrek te meten. Dat scheelt voor als we vaker 
   > de omtrek van een rechthoek uit moeten rekenen -- en dat komt nog vaak voor in de sommen en in de dagelijkse praktijk.
   > Misschien niet in de vorm van een rol schrikdraad, maar als lint wat gespannen moet worden, muren die gemetseld moeten
   > worden of hekken die om een veld of bouwplaats moeten worden geplaatst.
   
   
---

*Omtrek* is de afstand die je aflegt als je 1 maal rond een object loopt.

---


verder schrift 2, pag 11



   







